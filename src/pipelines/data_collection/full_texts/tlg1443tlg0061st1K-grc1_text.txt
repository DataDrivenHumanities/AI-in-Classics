




Ἰγνάτιος, ὁ καὶ Θεοφόρος, ἠγαπημένῃ θεῷ,
πατρὶ Ἰησοῦ Χριστοῦ, ἐκκλησίᾳ ἁγίᾳ τῇ
οὔσῃ ἐν Τράλλεσιν τῆς Ἀσίας, ἐκλεκτῇ καὶ
ἀξιοθέῳ, εἰρηνευούσῃ ἐν σαρκὶ καὶ πνεύματι
τῷ πάθει Ἰησοῦ Χριστοῦ, τῆς ἐλπίδος ἡμῶν
ἐν τῇ εἰς αὐτὸν ἀναστάσει: ἣν καὶ ἀσπάζομαι
ἐν τῷ πληρώματι ἐν ἀποστολικῷ χαρακτῆρι
καὶ εὔχομαι πλεῖστα χαίρειν.




 



Ἄμωμον διάνοιαν καὶ ἀδιάκριτον ἐν ὑπομονῇ
ἔγνων ὑμᾶς ἔχοντας, οὐ κατὰ χρῆσιν ἀλλὰ κατὰ
φύσιν, καθὼς ἐδήλωσέν μοι Πολύβιος, ὁ ἐπίσκοπος
ὑμῶν, ὃς παρεγένετο θελήματι θεοῦ καὶ Ἰησοῦ
Χριστοῦ ἐν Σμύρνῃ καὶ οὕτως μοι συνεχάρη
δεδεμένῳ ἐν Χριστῷ Ἰησοῦ, ὥστε με τὸ πᾶν
πλῆθος ὑμῶν ἐν αὐτῷ θεωρεῖσθαι.
qewrei=sqai G, qewrh=sai g.








ἀποδεξάμενος
οὖν τὴν κατὰ θεὸν εὔνοιαν δἰ αὐτοῦ
ἐδόξασα, εὑρὼν ὑμᾶς, ὡς ἔγνων, μιμητὰς ὄντας θεοῦ.




 



Ὅταν γὰρ τῷ ἐπισκόπῳ ὑποτάσσησθε ὡς
Ἱησοῦ Χριστῷ, φαίνεσθέ μοι οὐ κατὰ ἄνθρωπον
ζῶντες, ἀλλὰ κατὰ Ἰησοῦν Χριστὸν τὸν δἰ ἡμᾶς


ἀποθανόντα, ἵνα πιστεύσαντες εἰς τὸν θάνατον
αὐτοῦ τὸ ἀποθανεῖν ἐκφύγητε.






ἀναγκαῖον οὖν
ἐστίν, ὥσπερ ποιεῖτε, ἄνευ τοῦ ἐπισκόπου μηδὲν
πράσσειν ὑμᾶς, ἀλλ̓ ὑποτάσσεσθαι καὶ τῷ



I Cor, 4, 1


πρεσβυτερίῳ ὡς τοῖς ἀποστόλοις Ἰησοῦ Χριστοῦ
τῆς ἐλπίδος ἡμῶν, ἐν ᾦ διάγοντες εὑρεθησόμεθα.
eu(reqhso/meqa GL, e)n eu)t(??) eu(req. S g.








δεῖ δὲ καὶ τοὺς διακόνους ὄντας μυστηρίων
Ἰησοῦ Χριστοῦ κατὰ πάντα τρόπον πᾶσιν
ἀρέσκειν. οὐ γὰρ βρωμάτων καὶ ποτῶν εἰσιν
διάκονοι, ἀλλ̓ ἐκκλησίας θεοῦ ὑπηρέται: δέον οὖν
αὐτοὺς φυλάσσεσθαι τὰ ἐγκλήματα ὡς πῦρ.




 



Ὁμοίως πάντες ἐντρεπέσθωσαν τοὺς διακόνους
ὡς Ἰησοῦν Χριστόν, ὡς καὶ τὸν ἐπίσκοπον
ὄντα τύπον τοῦ πατρός. τοὺς δὲ πρεσβυτέρους
ὡς συνέδριον θεοῦ καὶ ὡς σύνδεσμον
ἀποστόλων. χωρὶς τούτων ἐκκλησία οὐ καλεῖται.






περὶ ὧν πέπεισμαι ὑμᾶς οὕτως ἔχειν. τὸ γὰρ
ἐξεμπλάριον τῆς ἀγάπης ὑμῶν ἔλαβον καὶ ἔχω
μεθ̓ ἑαυτοῦ ἐν τῷ ἐπισκόπῳ ὑμῶν, οὖ αὐτὸ τὸ
κατάστημα μεγάλη μαθητεία, ἡ δὲ πραότης αὐτοῦ
δύναμις: ὃν λογίζομαι καὶ τοὺς ἀθέους ἐντρέπεσθαι.






ἀγαπῶν ὑμᾶς φείδομαι, συντονώτερον δυνάμενος
γράφειν ὑπὲρ τούτου.
The text is here confused and corrupt in all the authori. ties. Lightfoot prefers to read ou(/tws fei/domai, and adds
a)ll) ou)x i(kano\n (??)
ei)s tou=to k. t. l.
οὐκ εἰς τοῦτο ᾠήθην,
ἵνα ὤν κατάκριτος ὡς ἀπόστολος ὑμῖν διατάσσωμαι.






 



Πολλὰ φρονῶ ἐν θεῷ, ἀλλ̓ ἐμαυτὸν μετρῶ,
ἵνα μὴ ἐν καυχήσει ἀπόλωμαι. νῦν γάρ με δεῖ
πλέον φοβεῖσθαι καὶ μὴ προσέχειν τοῖς φυσιοῦσίν
με. οἱ γὰρ λέγοντές μοι μαστιγοῦσίν με.







ἀγαπῶ μὲν γὰρ τὸ παθεῖν, ἀλλ̓ οὐκ οἶδα, εἰ ἄξιός
εἰμι. τὸ γὰρ ζῆλος πολλοῖς μὲν οὐ φαίνεται, ἐμὲ
δὲ πλέον πολεμεῖ. χρῄζω οὖν πραότητος, ἐν ᾗ
καταλύεται ὁ ἄρχων τοῦ αἰῶνος τούτου.




 



Μὴ οὐ δύναμαι ὑμῖν τὰ ἐπουράνια γράψαι;



Cor, 8, 1. 2


ἀλλὰ φοβοῦμαι, μὴ νηπίοις οὖσιν ὑμῖν βλάβην
παραθῶ: καὶ συγγνωμονεῖτέ μοι, μήποτε οὐ
δυνηθέντες χωρῆσαι στραγγαλωθῆτε.






καὶ γὰρ
ἐγώ, οὐ καθότι δέδεμαι καὶ δύναμαι νοεῖν τὰ ἐπουράνια
καὶ τὰς τοποθεσίας τὰς ἀγγελικὰς καὶ τὰς



Col. 1, 16


συστάσεις τὰς ἀρχοντικάς, ὁρατά τε καὶ ἀόρατα,
παρὰ τοῦτο ἤδη καὶ μαθητής εἰμι. πολλὰ γὰρ
ἡμῖν λείπει, ἵνα θεοῦ μὴ λειπώμεθα.




 



Παρακαλῶ οὖν ὑμᾶς, οὐκ ἐγώ, ἀλλ̓ ἡ ἀγάπη
Ἰησοῦ Χριστοῦ: μόνῃ τῇ χριστιανῇ τροφῇ χρῆσθε,
ἀλλοτρίας δὲ βοτάνης ἀπέχεσθε, ἥτις ἐστὶν


αἵρεσις:






οἳ ἑαυτοῖς
oi(\ e(autoi=s paremple/kousin seems to be the text implied by the translations of SA, but G(L) read oi( kairoi\ paremple/kousin and g has kai\ to\n i)o\n prosple/kontes, The text is clearly corrupt, and Lightfoot suggests kai\ i)w=| paremple/kousin k.t.l. for they even mingle poison sith Jesus Christ.

παρεμπλέκουσιν Ἰησοῦν
Χριστὸν καταξιοπιστευόμενοι, ὥσπερ θανάσιμον
φάρμακον διδόντες μετὰ οἰνομέλιτος, ὅπερ ὁ
ἀγνοῶν ἡδέως λαμβάνει ἐν ἡδονῇ κακῇ
kakh=| L, om, SA, ka)kei= to\ a)poqanei=n and therein is death G.
τὸ ἀποθανεῖν.




 



Φυλάττεσθε οὖν τοὺς τοιούτους. τοῦτο δὲ
ἔσται ὑμῖν μὴ φυσιουμένοις καὶ οὖσιν ἀχωρίστοις
θεοῦ
The text is doublful. A omits qeou=: probably there is some corruption though it is impossible to be sure shat it is.
Ἰησοῦ Χριστοῦ καὶ τοῦ ἐπισκόπου καὶ τῶν
διαταγμάτων τῶν ἀποστόλων.






ὁ ἐντὸς θυσιαστηρίου
ὢν καθαρός ἐστιν: ὁ δὲ ἐκτὸς θυσιαστηρίου
ὤν οὐ καθαρός ἐστιν. τοῦτ̓ ἔστιν, ὁ χωρὶς ἐπισκόπου
καὶ πρεσβυτερίου καὶ διακόνων πράσσων
τι, οὗτος οὐ καθαρός ἐστιν τῇ συνειδήσει.




 



Οὐκ ἐπεὶ ἔγνων τοιοῦτόν τι ἐν ὑμῖν, ἀλλὰ
προφυλάσσω ὑμᾶς ὄντας μου ἀγαπητούς. προορῶν
τὰς ἐνέδρας τοῦ διαβόλου. ὑμεῖς οὖν τὴν πραϋπάθειαν
ἀναλαβόντες ἀνακτήσασθε ἑαυτοὺς ἐν πίστει
ὅ ἐστιν σὰρξ τοῦ κυρίου, καὶ ἐν ἀγάπῃ, ὅ ἐστιν
αἷμα Ἰησοῦ Χριστοῦ.






μηδεὶς ὑμῶν κατὰ τοῦ


πλησίον ἐχέτω. μὴ ἀφορμὰς δίδοτε τοῖς ἔθνεσιν,
ἵνα μὴ δἰ ὀλίγους ἄφρονας τὸ ἐν θεῷ πλῆθος



Is 52, 5


βλασφημῆται. Οὐαὶ γάρ, δἰ οὗ ἐπὶ ματαιότητι
τὸ ὄνομά μου ἐπί τινων βλασφημεῖται.




 



Κωφώθητε οὖν, ὅταν ὑμῖν χωρὶς Ἰησοῦ
Χριστοῦ λαλῇ τις, τοῦ ἐκ γένους Δαυείδ, τοῦ
ἐκ Μαρίας, ὃς ἀληθῶς ἐγεννήθη, ἔφαγέν τε καὶ
ἔπιεν, ἀληθῶς ἐδιώχθη ἐπὶ Ποντίου Πιλάτον,
ἀληθῶς ἐσταυρώθη καὶ ἀπέθανεν, βλεπόντων
τῶν ἐπουρανίων καὶ ἐπιγείων καὶ ὑποχθονίων.






ὃς καὶ ἀληθῶς ἠγέρθη ἀπὸ νεκρῶν. ἐγείραντος



I Cor. 15, 12 ff.


αὐτὸν τοῦ πατρὸς αὐτοῦ, κατὰ τὸ ὁμοίωμα ὃς καὶ
kata\ to\ o(moi/wma o(\s kai/ G, #3ui et secundum simililiudinem L. SA perhaps imply w(s ka(??) kata\ to\ o(moi/wma

ἡμᾶς τοὺς πιστεύοντας αὐτῷ οὕτως ἐγερεῖ ὁ πατὴρ
αὐτοῦ ἐν Χριστῷ Ἰησοῦ, οὗ χωρὶς τὸ ἀληθινὸν ζῆν οὐκ ἔχομεν.




 



Εἰ δέ, ὥσπερ τινὲς ἄθεοι ὄντες, τουτέστιν
ἄπιστοι, λέγουσιν, τὸ δοκεῖν πεπονθέναι αὐτόν,
αὐτοὶ ὄντες τὸ δοκεῖν, ἐγὼ τί δέδεμαι, τί δὲ καὶ
εὔχομαι θηριομαχῆσαι; δωρεὰν οὖν ἀποθνήσκω.
ἄρα οὖν καταψεύδομαι τοῦ κυρίου.






 



Φεύγετε οὖν τὰς κακὰς παραφυάδας τὰς
γεννώσας καρπὸν θανατηφόρον, οὗ ἐὰν γεύσηταί



Mt 15, 16


τις, παῤ αὐτὰ ἀποθνήσκει. οὗτοι γὰρ οὔκ εἰσιν
φυτεία πατρός, 2, εἰ γὰρ ἦσαν, ἐφαίνοντο ἂν
κλάδοι τοῦ σταυροῦ, καὶ ἦν ἂν ὁ καρπὸς αὐτῶν
ἄφθαρτος: δἰ οὗ ἐν τῷ πάθει αὐτοῦ προσκαλεῖταν
ὑμᾶς ὄντας μέλη αὐτοῦ. οὐ δύναται οὖν κεφαλὴ
χωρὶς γεννηθῆναι ἄνευ μελῶν, τοῦ θεοῦ ἕνωσιν
ἐπαγγελλομένου, ὅ ἐστιν αὐτός.




 



Ἀσπάζομαι ὑμᾶς ἀπὸ Σμύρνης ἅμα ταῖς
συμπαρούσαις μοι ἐκκλησίαις τοῦ θεοῦ, οἲ κατὰ
πάντα με ἀνέπαυσαν σαρκί τε καὶ πνεύματι.






παρακαλεῖ ὑμᾶς τὰ δεσμά μου, ἃ ἕνεκεν Ἰησοῦ
Χριστοῦ περιφέρω, αἰτούμενος θεοῦ ἐπιτυχεῖν:
διαμένετε ἐν τῇ ὁμονοίᾳ ὑμῶν καὶ τῇ μετ̓ ἀλλήλων
προσευχῇ. πρέπει γὰρ ὑμῖν τοῖς καθ̓ ἕνα, ἐξαιρέτως
καὶ τοῖς πρεσβυτέροις, ἀναψύχειν τὸν
ἐπίσκοπον εἰς τιμὴν πατρός, Ἰησοῦ Χριστοῦ καὶ
τῶν ἀποστόλων.






εὔχομαι ὑμᾶς ἐν ἀγάπῃ
ἀκοῦσαί μου, ἵνα μὴ εἶς μαρτύριον ὦ ἐν ὑμῖν
γράψας. καὶ περὶ ἐμοῦ δὲ προσεύχεσθε, τῆς ἀφ̓
ὑμῶν ἀγάπης χρῄζοντος ἐν τῷ ἐλέει τοῦ θεοῦ, εἰς
τὸ καταξιωθῆναί με τοῦ κλήρου, οὖ περίκειμαι
Lightfoot thinks peri/keimai impossible and accepts Buosen's emendation ou(=per e)/gkeimai.




I Cor. 9, 27


ἐπιτυχεῖν, ἵνα μὴ ἀδόκιμος εὑρεθῶ,






 



Ἀσπάζεται ὑμᾶς ἡ ἀγάπη Σμυρναίων καὶ
Ἐφεσίων. μνημονεύετε ἐν ταῖς προσευχαῖς ὑμῶν
τῆς ἐν Συρίᾳ ἐκκλησίας, ὅθεν καὶ οὐκ ἄξιός εἰμι
λέγεσθαι, ὢν ἔσχατος ἐκείνων.






ἔρρωσθε ἐν
Ἰησοῦ Χριστῷ, ὑποτασσόμενοι τῷ ἐπισκόπῳ ὡς
τῇ ἐντολῇ, ὁμοίως καὶ τῷ πρεσβυτερίῳ. καὶ οἱ
κατ̓ ἄνδρα ἀλλήλους ἀγαπᾶτε ἐν ἀμερίστῳ καρδίᾳ.






ἁγνίζεται ὑμῶν τὸ ἐμὸν πνεῦμα οὐ μόνον νῦν,
ἀλλὰ καὶ ὅταν θεοῦ ἐπιτύχω. ἔτι γὰρ ὑπὸ κίνδυνόν
εἰμι: ἀλλὰ πιστὸς ὁ πατὴρ ἐν Ἰησοῦ Χριστῷ
πληρῶσαί μου τὴν αἴτησιν καὶ ὑμῶν, ἐν ᾧ εὑρεθείητε
The Arinenian and g read eu(reqei/hte may se be found.

ἄμωμοι.



