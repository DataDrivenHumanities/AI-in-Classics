   ΠΕΡΙ ΤΟΥ ΜΗ ΡΑΙΔΙΩΣ ΠΙΣΤΕΥΕΙΝ
ΔΙΑΒΟΛΗΙ  Δεινόν γε ἡ ἄγνοια καὶ πολλῶν κακῶν ἀνθρώποις 1
αἰτία, ὥσπερ ἀχλύν τινα καταχέουσα τῶν
πραγμάτων καὶ τὴν ἀλήθειαν ἀμαυροῦσα καὶ τὸν
ἑκάστου βίον ἐπηλυγάζουσα. ἐν σκότῳ γοῦν
πλανωμένοις πάντες ἐοίκαμεν, μᾶλλον δὲ τυφλοῖς
ὅμοια πέπονθαμεν, τῷ μὲν προσπταίοντες ἀλόγως,
τὸ δὲ ὑπερβαίνοντες, οὐδὲν δέον, καὶ τὸ μὲν πλησίον
καὶ παρὰ πόδας οὐχ ὁρῶντες, τὸ δὲ πόρρωω
καὶ πάμπολυ διεστηκὸς ὡς ἐνοχλοῦν δεδιότες· καὶ
ὅλως ἐφʼ ἑκάστου τῶν πραττομένων οὐ διαλείπομεν
τὰ πολλὰ ὁλισθαίνοντες. τοιγάρτοι μυρίας
ἤδη τοῖς τραγῳδοδιδασκάλοις ἀφορμὰς εἰς τὰ
δράματα τὸ τοιοῦτο παρέσχηται, τοὺς Λαβδακίδας
καὶ τοὺς Πελοπίδας καὶ τὰ τούτοις παραπλήσια·
σχεδὸν γὰρ τὰ πλεῖστα τῶν ἐν τῇ σκηνῇ
ἀναβαινόντων κακῶν εὕροι τις ἂν ὑπὸ τῆς ἀγνοίας
καθάπερ ὑπὸ τραγικοῦ τινος δαίμονος
κεχορηγημένα. Λέγω δὲ καὶ ἐς τὰ ἄλλα μὲν ἀποβλέπων,
μάλιστα δὲ ἐς τὰς οὐκ ἀληθεῖς κατὰ τῶν συνηθων
καὶ φίλων διαβολάς, ὑφʼ ὧν ἤδη καὶ οἶκοι ἀνάστατοι
γεγόνασι καὶ πόλεις ἄρδην ἀπολώλασι,  ἵν᾿  οὖν ὡς ἥκιστα περιπίπτωμεν αὐταῖς, ὑποδεῖξαι 2
βούλομαι τῷ λόγῳ καθάπερ ἐπί τινος γραφῆς
ὁποῖόν τί ἐστιν ἡ διαβολὴ καὶ πόθεν ἄρχεται καὶ
ὁποῖα ἐργάζεται. Μᾶλλον δὲ Ἀπελλῆς ὁ Ἐφέσιος πάλαι ταύτην
προὔλαβε τὴν εἰκόνα· καὶ γὰρ οὖ καὶ οὗτος διαβληθεὶς
πρὸς τὸν Πτολεμαῖον ὡς μετεσχηκώς
Θεοδότᾳ τῆς συνωμοσίας ἐν Τύρῳ,— ὁ δὲ
Ἀπελλῆς οὐχ ἑωράκει ποτὲ τὴν Τύρον οὐδὲ τὸν
Θεοδόταν, ὅστις ἦν, ἐγίνωσκεν, ἡ καθʼ ὅσον ἤκουε
Πτολεμαίου τινὰ ὕπαρχον εἶναι τὰ κατὰ τὴν
Φοινίκην ἐπιτετραμμένον. ἀλλʼ ὅμως τῶν ἀντιτέχνων
τις Ἀντίφιλος τοὔνομα ὑπὸ φθόνου τῆς
παρὰ βασιλεῖ τιμῆς καὶ ὑπὸ 2 τῆς κατὰ τὴν
τέχνην ζηλοτυπίας κατεῖπεν αὐτοῦ πρὸς τὸν
Πτολεμαῖον ὡς εἴη κεκοινωνηκὼς τῶν ὅλων καὶ
ὡς θεάσαιτό τις αὐτὸν ἐν Φοινίκῃ συνεστιώμενον
εοδότᾳ καὶ παρʼ ὅλον τὸ δεῖπνον πρὸς τὸ οὖς
αὐτῷ κοινολογούμενον, καὶ τέλος ἀπέφηνε τὴν
Τύρου ἀπόστασιν καὶ Πηλουσίου κατάληψιν ἐκ
τῆς Ἀπελλοῦ συμβουλῆς γεγονέναι.  Ὁ δὲ Πτολεμαῖος ὡς ἂν καὶ τἆλλα οὐ κάρτα 3
φρενήρης τις ὤν, ἀλλʼ ἐν κολακείᾳ δεσποτικῇ
τεθραμμένος, οὕτως ἐξεκαύθη καὶ συνεταράχθη 1 ὅρκοι Cobet: οἶκοι MSS. 2 ὑπὸ Herwerden: not in MSS. 3 κάρτα Gesner : πάνυ du Soul : κάρτα πάνυ MSS.  Ὁ μὲν οὖν Πτολεμαῖος οὕτω λέγεται αἰσχυνθῆναι 4
ἐπὶ τοῖς γεγονόσιν, ὥστε τὸν μὲν Ἀπελλῆν
ἑκατὸν ταλάντοις ἐδωρήσατο, τὸν δὲ Ἀντίφιλον
δουλεύειν αὐτῷ παρέδωκεν. ὁ δὲ Ἀπελλῆς ὧν
παρεκινδύνευσε μεμνημένος τοιᾷδέ τινι εἰκόνι
ἠμύνατο τὴν διαβολήν.  ἐν δεξιᾷ τις ἀνὴρ κάθηται 5
τὰ ὦτα παμμεγέθη ἔχων μικροῦ δεῖν τοῖς τοῦ
Μίδου προσεοικότα, τὴν χεῖρα προτείνων πόρρωθεν
ἔτι προσιούσῃ τῇ Διαβολῇ. περὶ δὲ αὐτὸν
ἑστᾶσι δύο γυναῖκες, Ἄγνοιά μοι δοκεῖ καὶ
Ὑπόληψις· ἑτέρωθεν δὲ προσέρχεται ἡ Διαβολή,
γύναιον ἐς ὑπερβολὴν πάγκαλον, ὑπόθερμον
δὲ καὶ παρακεκινημένον, οἷον δὴ τὴν
λύτταν καὶ τὴν ὀργὴν δεικνύουσα, τῇ μὲν ἀριστερᾷ
δᾷδα καιομένην ἔχουσα, τῇ ἑτέρᾳ δὲ νεανίαν
τινὰ τῶν τριχῶν σύρουσα τὰς χεῖρας ὀρέγοντα 1 ἐξεμήνιεν A.M.H. : ἕαδε μηνίειν MSS.  Οὕτως μὲν Ἀπελλῆς τὸν ἑαυτοῦ κίνδυνον ἐπὶ
τῆς γραφῆς ἐμιμήσατο. φέρε δὲ καὶ ἡμεῖς, εἰ 6
δοκεῖ, κατὰ τὴν τοῦ Ἐφεσίου ζωγράφου τέχνην
διέλθωμεν τὰ προσόντα τῇ διαβολῇ, πρότερόν
γε ὅρῳ τινὶ περιγράψαντες αὐτήν· οὕτω γὰρ ἄν
ἡμῖν ἡ εἰκῶν γένοιτο φανερωτέρα. ἔστι τοίνυν
διαβολὴ κατηγορία τις ἐξ ἐρημίας γινομένη, τὸν
κατηγορούμενον λεληθυῖα, ἐκ τοῦ μονομεροῦς
ἀναντιλέκτως πεπιστευμένη. τοιαύτη μὲν ἡ ὑπόθεσις
τοῦ λόγου. τριῶν δʼ ὅντων προσώπων,
καθάπερ ἐν ταῖς κωμῳδίαις, τοῦ διαβάλλοντος
καὶ τοῦ διαβαλλομένου καὶ τοῦ πρὸς ὃν ἡ διαβολὴ
γίνεται, καθʼ ἕκαστον αὐτῶν ἐπισκοπήσωμεν οἴα
εἰκὸς εἶναι τὰ γινόμενα.  Πρῶτον μὲν δή, εἰ δοκεῖ, παραγάγωμεν τὸν 7
πρωταγωνιστὴν τοῦ δράματος, λέγω δὲ τὸν ποιητὴν
τῆς διαβολῆς. οὖτος δὲ δὴ ὡς μὲν οὐκ 1 τις Ἐπιβουλὴ Burmeister: Ἐπιβουλή τις MSS. 2 οἶμαι Jacobs: καὶ MSS.  Ἔπειτα δὲ ὡς ἄδικος ὁ τοιοῦτος καὶ παράνομός 8
ἐστι καὶ ἀσεβὴς καὶ τοῖς χρωμένοις ἐπιζήμιος,
ῥᾴδιον καταμαθεῖν. τίς γὰρ οὐκ ἂν ὁμολογήσειε
τὴν μὲν ἰσότητα ἐν ἅπαντι καὶ τὸ μηδὲν πλέον
δικαιοσύνης ἔργα εἶναι, τὸ δὲ ἄνισόν τε καὶ
πλεονεκτικὸν ἀδικίας; ὁ δὲ τῇ διαβολῇ κατὰ τῶν
ἀπόντων λάθρᾳ χρώμενος πῶς οὐ πλεονέκτης
ἐστὶν ὅλον τὸν ἀκροατὴν σφετεριζόμενος καὶ
προκαταλαμβάνων αὐτοῦ τὰ ὦτα καὶ ἀποφράττων
καὶ τῷ δευτέρῳ λόγῳ παντελῶς ἄβατα κατασκευάζων
αὐτὰ ὑπὸ τῆς διαβολῆς προεμπεπλησμένα;
ἐσχάτης ἀδικίας τὸ τοιοῦτον, ὡς φαῖεν ἂν
καὶ οἱ ἄριστοι τῶν νομοθετῶν, οἷον ὁ Σόλων καὶ ὁ
ράκων, ἔνορκον ποιησάμενοι τοῖς δικασταῖς τὸ
ὁμοίως ἀμφοῖν ἀκροᾶσθαι καὶ τὸ τὴν εὔνοιαν ἴσην
τοῖς κρινομένοις ἀπονέμειν, ἄχρι ἄν ὁ τοῦ δευτέρου
λόγος παρατεθεὶς θατέρου χείρων ἢ ἀμείνων φανῇ·
πρὶν δέ γε ἀντεξετάσαι τὴν ἀπολογίαν τῇ κατηγορίᾳ,
παντελῶς ἀσεβῇ καὶ ἀνόσιον ἡγήσαντο
ἔσεσθαι τὴν κρίσιν. καὶ γὰρ ἄν καὶ αὐτοὺς
ἀγανακτῆσαι τοὺς θεοὺς εἴποιμεν, εἰ τῷ κατηγόρῳ
μετʼ ἀδείας ἅ θέλει λέγειν ἐπιτρέποιμεν, ἀποφράξαντες
δὲ τῷ κατηγορουμένῳ τὰ ὦτα ἡ τῷ στόματι
σιωπῶντος 1 καταψηφιζοίμεθα τῷ προτέρῳ λόγῳ 1 Corrupt, and not yet satisfactorily emended. τὸ στόμα
σιωπῶντος Halm. μήτε δίκην δικάσῃς, πρὶν ἄμφω μῦθον ἀκούσῃς.
ἠπίστατο γάρ, οἶμαι, καὶ οὗτος ὡς πολλῶν ὄντων
ἐν τῷ βίῳ ἀδικημάτων οὐδὲν ἄν τις εὕροι χεῖρον
οὐδὲ ἀδικώτερον ἢ ἀκρίτους τινὰς καὶ ἀμοίρους
λόγων καταδεδικάσθαι· ὅπερ ἐξ ἅπαντος ὁ διαβάλλων
ἐπιχειρεῖ ποιεῖν ἄκριτον ὑπάγων τὸν
διαβαλλόμενον τῇ τοῦ ἀκούοντος ὀργῇ καὶ τὴν
ἀπολογίαν τῷ λαθραίῳ τῆς κατηγορίας
παραιρούμενος.  Καὶ γὰρ ἀπαρρησίαστος καὶ δειλὸς ἅπας ὁ 9
τοιοῦτος ἄνθρωπος οὐδὲν ἐς τοὐμφανὲς ἄγων, ἀλλʼ
ὥσπερ οἱ λοχῶντες ἐξ ἀφανοῦς ποθεν τοξεύων, ὡς
μηδὲ ἀντιτάξασθαι δυνατὸν εἶναι μηδὲ ἀνταγωνίσασθαι,
ἀλλʼ ἐν ἀπορίᾳ καὶ ἀγνοίᾳ τοῦ πολέμου
διαφθείρεσθαι, μέγιστόν ἐστι σημεῖον τοῦ μηδὲν
ὑγιὲς τοὺς διαβάλλοντας λέγειν. ἐπεὶ εἴ τίς γε
τἀληθῆ κατηγοροῦντι ἑαυτῷ συνεπίσταται, οὗτος,
οἶμαι, καὶ εἰς τὸ φανερὸν ἐλέγχει καὶ διευθύνει καὶ
ἀντεξετάζει τῷ λόγῳ, ὥσπερ οὐδεὶς ἂν ἐκ τοῦ
προφανοῦς νικᾶν δυνάμενος ἐνέδρᾳ ποτὲ καὶ ἀπάτῃ
χρήσαιτο κατὰ τῶν πολεμίων.  Ἴδοι δʼ ἄν τις τοὺς τοιούτους μάλιστα ἔν τε 10
βασιλέων αὐλαῖς καὶ περὶ τὰς τῶν ἀρχόντων καὶ
δυναστευόντων φιλίας εὐδοκιμοῦντας, ἔνθα πολὺς
μὲν ὁ φθόνος, μυρίαι δὲ ὑπόνοιαι, πάμπολλαι δὲ
κολακειῶν καὶ διαβολῶν ὑποθέσεις· ὅπου γὰρ ἀεὶ
μείζους ἐλπίδες, ἐνταῦθα καὶ οἱ φθόνοι χαλεπώτεροι
καὶ τὰ μίση ἐπισφαλέστερα καὶ αἰ ζηλοτυπίαι
κακοτεχνέστεραι. πάντες οὖν ἀλλήλους ὀξὺ
δεδόρκασι καὶ ὥσπερ οἱ μονομαχοῦντες ἐπιτηροῦσιν
εἴ πού τι γυμνωθὲν μέρος θεάσαιντο τοῦ σώματος·
καὶ πρῶτος αὐτὸς ἕκαστος εἶναι βουλόμενος παρωεῖται
καὶ παραγκωνίζεται τὸν πλησίον καὶ τὸν
πρὸ αὑτοῦ, εἰ δύναιτο, ὑποσπᾷ καὶ ὑποσκελίζει.
ἔνθα ὁ μὲν χρηστὸς ἀτεχνῶς εὐθὺς ἀνατέτραπται
καὶ παρασέσυρται καὶ τὸ τελευταῖον ἀτίμως
ἐξέωσται, ὁ δὲ κολακευτικώτερος καὶ πρὸς τὰς
τοιαύτας κακοηθείας πιθανώτερος εὐδοκιμεῖ· καὶ
ὅλως ὁ1 φθάσας κρατεῖ· τὰ γὰρ τοῦ Ὁμήρου πάνυ
ἐπαληθεύουσιν, ὅτι τοι  ξυνὸς Ἐνυάλιος καὶ τὸν κτανεοντα κατέκτα.  Οὐ μέντοι μικρὸν οὐδὲ ἀπλοῦν ἐστι τοῦτο, ὡς 11
ἄν τις ὑπολάβοι, ἀλλὰ πολλῆς μὲν τέχνης, οὐκ
ὀλίγης δὲ ἀγχινοίας, ἀκριβοῦς δέ τινος ἐπιμελείας 1 ὁ (not in best MSS.) is necessary to the sense. 2 εὐέλπιδα Herwerden: εὐέλπιδος MSS.  Διαβάλλεται μὲν οὖν ὡς τὸ πολὺ μάλιστα ὁ 12
τιμώμενος καὶ διὰ τοῦτο τοῖς ὑπολειπομένοις
αὐτοῦ ἐπίφθονος· ἅπαντες γὰρ τῷδʼ ἐπιτοξάζονται
καθάπερ τι κώλυμα καὶ ἐμπόδιον προορώμενοι,
καὶ ἕκαστος οἴεται πρῶτος αὐτὸς ἔσεσθαι τὸν
κορυφαῖον ἐκεῖνον ἐκπολιορκήσας καὶ τῆς φιλίας
ἀποσκευασάμενος. οἷόν τι καὶ ἐπὶ τοῖς γυμνικοῖς
ἀγῶσιν ἐπὶ τῶν δρομέων γίγνεται· κἀκεῖ γὰρ ὁ
μὲν ἀγαθὸς δρομεὺς τῆς ὕσπληγγος εὐθὺς καταπεσούσης
μόνον τοῦ πρόσω ἐφιέμενος καὶ τὴν
διάνοιαν ἀποτείνας πρὸς τὸ τέρμα κὰν τοῖς ποσὶ
τὴν ἐλπίδα τῆς νίκης ἔχων τὸν1 πλησίον οὐδὲν
κακουργεῖ οὐδέ τι τῶν2 κατὰ τοὺς ἀγαωνιστὰς
πολυπραγμονεῖ, ὁ δὲ κακὸς ἐκεῖνος καὶ ἄναθλος
ἀνταγωνιστὴς ἀπογνοὺς τὴν ἐκ τοῦ τάχους ἐλπίδα
ἐπὶ τὴν κακοτεχνίαν ἐτράπετο, καὶ τοῦτο μόνον
ἐξ ἅπαντος σκοπεῖ, ὅπως τὸν τρέχοντα ἐπισχών
ἡ ἐμποδίσας ἐπιστομιεῖ, ὡς, εἰ τούτου διαμάρτοι,
οὐκ ἄν ποτε νικῆσαι δυνάμενος. ὁμοίως δὲ τούτοις
κάν ταῖς φιλίαις τῶν εὐδαιμόνων τούτων γίνεται·
ὁ γὰρ προέχων αὐτίκα ἐπιβουλεύεται καὶ ἀφύλακτος
ἐν μέσῳ ληφθεὶς τῶν δυσμενῶν ἀνηρπάσθη, οἱ
δὲ ἀγαπῶνται καὶ φίλοι δοκοῦσιν ἐξ ὧν ἄλλους
βλάπτειν ἔδοξαν.  Τό τε ἀξιόπιστον τῆς διαβολῆς οὐχ ὡς ἔτυχεν 13 1 τὸν Halm: τῷ MSS. τῶν Capps: τοῦ MSS.  Ἐνίοτε μέντοι και ὁ ἀκροώμενος αὐτὸς ὑποβάλλει 14
τῆς διαβολῆς τὰς ἀφορμάς, καὶ πρὸς τὸν
ἐκείνου τρόπον οἱ κακοήθεις αὐτοὶ ἁρμοζόμενοι
εὐστοχοῦσιν. ἢν μὲν γὰρ ζηλότυπον αὐτὸν ὄντα
ἴδωσι, Διένευσε, φασί, τῇ γυναικί σου παρὰ τὸ
δεῖπνον καὶ ἀπιδὼν ἐς αὐτὴν ἐστέναξε, καὶ ἡ
Στρατονίκη πρὸς αὐτὸν οὐ μάλα ἀηδῶς· καὶ ὅλως
ἐρωτικαί τινες καὶ μοιχικαὶ πρὸς αὐτὸν αἱ διαβολαί.
ἢν δὲ ποιητικὸς ᾖ καὶ ἐπὶ τούτῳ μέγα
φρονῇ. Μὰ Δί’ ἐχλεύασέ σου Φιλόξενος τὰ
ἔπη καὶ διέσυρε καὶ ἄμετρα εἶπεν αὐτὰ καὶ
κακοσύνθετα. πρὸς δὲ τὸν εὐσεβῇ καὶ φιλόθεον
ὡς ἄθεος καὶ ἀνόσιος ὁ φίλος διαβάλλεται καὶ
ὡς τὸ θεῖον παρωθούμενος καὶ τὴν πρόνοιαν
ἀρνούμενος· ὁ δὲ ἀκούσας εὐθὺς μύωπι διὰ
τοῦ ὠτὸς τυπεὶς διακέκαυται ὡς τὸ εἰκὸς καὶ
ἀπέστραπται τὸν φίλον οὐ περιμείνας τὸν ἀκριβῇ
ἔλεγχον.  ὅλως γὰρ τὰ τοιαῦτα ἐπινοοῦσι καὶ 15
λέγουσιν, ἃ μάλιστα ἴσασιν ἐς ὀργὴν δυνάμενα
προκαλέσασθαι τὸν ἀκροώμενον, καὶ ἔνθα τρωτός
ἐστιν ἕκαστος ἐπιστάμενοι, ἐπʼ ἐκεῖνο τοξεύουσι
καὶ ἀκοντίζουσιν ἐς αὐτό, ὥστε τῇ παραυτίκα
ὀργῇ τεταραγμένον μηκέτι σχολὴν ἄγειν τῇ
ἐξετάσει τῆς ἀληθείας, ἀλλὰ κἂν θέλῃ τις  Ἀνυσιμώτατον γὰρ τὸ εἶδος τῆς διαβολῆς τὸ 16
ὑπεναντίον τῆς τοῦ ἀκούοντος ἐπιθυμίας, ὁπότε καὶ
παρὰ Πτολεμαίῳ τῷ Διονύσῳ ἐπικληθέντι ἐγένετό
τις ὃς διέβαλλε τὸν Πλατωνικὸν Δημήτριον, ὅτι
ὕδωρ τε πίνει καὶ μόνος τῶν ἄλλων γυναικεῖα οὐκ
ἐνεδύσατο ἐν τοῖς Διονυσίοις· καὶ εἴ γε μὴ κληθεὶς
ἕωθεν ἔπιέ τε πάντων ὁρώντων καὶ λαβὼν ταραντινίδιον
ἐκυμβάλισε καὶ προσωρχήσατο, ἀπολώλει
ἂν ὡς οὐχ ἡδόμενος τῷ βίῳ τοῦ βασιλέως, ἀλλʼ
ἀντισοφιστὴς ὢν καὶ ἀντίτεχνος τῆς Πτολεμαίου
τρυφῆς.  Παρὰ δὲ Ἀλεξάνδρῳ μεγίστη ποτὲ πασῶν ἦν 17
διαβολή, εἰ λέγοιτο1 τις μὴ σέβειν μηδὲ προσκυνεῖν
τὸν Ἡφαιστίωνα· ἐπεὶ γὰρ ἀπέθανεν Ἡφαιστίων,
ὑπὸ τοῦ ἔρωτος Ἀλέξανδρος ἐβουλήθη προσθεῖναι
καὶ τοῦτο τῇ λοιπῇ μεγαλουργίᾳ καὶ θεὸν χειροτονῆσαι
τὸν τετελευτηκότα. εὐθὺς οὖν νεώς τε
ἀνέστησαν αἱ πόλεις καὶ τεμένη καθιδρύετο καὶ
βωμοὶ καὶ θυσίαι καὶ ἑορταὶ τῷ καινῷ τούτῳ
θεῷ ἐπετελοῦντο, καὶ ὁ μέγιστος ὅρκος ἦν ἅπασιν
Ἡφαιστίων. εἰ δέ τις ἢ μειδιάσειε πρὸς τὰ γινόμενα
ἢ μὴ φαίνοιτο πάνυ εὐσεβῶν, θάνατος
ἐπέκειτο ἡ ζημία. ὑπολαμβάνοντες δὲ οἱ κόλακες
τὴν μειρακιώδη ταύτην τοῦ Ἁλεξάνδρου ἐπιθυμίαν
προσεξέκαιον εὐθὺς καὶ ἀνεζωπύρουν ὀνείρατα
διηγούμενοι τοῦ Ἡφαιστίωνος, ἐπιφανείας τινὰς
καὶ ἰάματα προσάπτοντες αὐτῷ καὶ μαντείας ἐπιφημίζοντες· 1 ἦν διαβολή, εἰ λέγοιτο A.M.H.: ἂν διαβολὴ λέγοιτο, εἰ
ἔλοιτο MSS.  ἐκπεσόντας; τότε καὶ Ἀγαθοκλῆς ὁ Σάμιος 18
ταξιαρχῶν παῤ Ἀλεξάνδρῳ καὶ τιμώμενος παῤ 
αὐτοῦ μικροῦ δεῖν συγκαθείρχθη λέοντι διαβληθεὶς
ὅτι δακρύσειε παριὼν τὸν Ἡφαιστίωνος τάφον.
ἀλλʼ ἐκείνῳ μὲν βοηθῆσαι λέγεται Περδίκκας
ἐπομοσάμενος κατὰ πάντων θεῶν καὶ κατὰ
Ἡφαιστίωνος, ὅτι δὴ κυνηγετοῦντί οἱ φανέντα
ἐναργῆ τὸν θεὸν ἐπισκῆψαι εἰπεῖν Ἀλεξάνδρῳ
φείσασθαι Ἀγαθοκλέους· οὐ γὰρ ὡς ἀπιστοῦντα
οὐδὲ ὡς ἐπὶ νεκρῷ δακρῦσαι, ἀλλὰ τῆς πάλαι
συνηθείας μνημονεύσαντα.  Ἡ δʼ οὖν1 κολακεία καὶ ἡ διαβολὴ τότε μάλιστα 19
χώραν ἔσχε πρὸς τὸ Ἀλεξάνδρου πάθος συντιθεμένη·
καθάπερ γὰρ ἐν πολιορκίᾳ οὐκ ἐπὶ τὰ
ὑψηλὰ καὶ ἀπόκρημνα καὶ ἀσφαλῆ τοῦ τείχους
προσίασιν οἱ πολέμιοι, ἀλλʼ ᾗ ἂν ἀφύλακτόν τι
μέρος ἢ σαθρὸν αἴσθωνται ἢ ταπεινόν, ἐπὶ τοῦτο
πάσῃ δυνάμει χωροῦσιν ὡς ῥᾷστα παρεισδῦναι
καὶ ἑλεῖν δυνάμενοι, οὕτω καὶ οἱ διαβάλλοντες ὅ
τι ἂν ἀσθενὲς ἴδωσι τῆς ψυχῆς καὶ ὑπόσαθρον καὶ
εὐεπίβατον, τούτῳ προσβάλλουσι καὶ προσάγουσι 1 δʼ οὖν A.M.H.: γοῦν MSS.  Μηχανήματα δὲ αὐτοῖς κατὰ τοῦ ἀκούοντος ἥ 20
τε ἀπάτη καὶ τὸ ψεῦδος καὶ ἡ ἐπιορκία καὶ προσλιπάρησις
καὶ ἀναισχυντία καὶ ἄλλα μυρία
ῤᾳδιουργήματα. ἡ δὲ δὴ μεγίστη πασῶν ἡ κολακεία
ἐστί, συγγενής, μᾶλλον δὲ ἀδελφή τις οὖσα τῆς
διαβολῆς. οὐδεὶς γοῦν οὕτω γεννάδας ἐστὶ καὶ
ἀδαμάντινον τεῖχος τῆς ψυχῆς προβεβλημένος, ὃς
οὐκ ἂν ἐνδοίη πρὸς τὰς τῆς κολακείας προσβολάς,
καὶ ταῦτα ὑπορυττούσης καὶ τοὺς θεμελίους
ὑφαιρούσης τῆς διαβολῆς.  καὶ τὰ μὲν ἐκτὸς 21
ταῦτα. ἔνδοθεν δὲ πολλαὶ προδοσίαι συναγωνίζονται
τὰς χεῖρας ὀρέγουσαι καὶ τὰς πύλας
ἀναπετῶσαι καὶ πάντα τρόπον τῇ ἁλώσει τοῦ
ἀκούοντος συμπροθυμούμεναι. πρῶτον μὲν τὸφιλόκαινον,
ὃ φύσει πᾶσιν ἀνθρώποις ὑπάρχει, καὶ τὸ
ἁψίκορον, ἔπειτα δὲ τὸ πρὸς τὰ παράδοξα τῶν
ἀκουσμάτων ἑπόμενον. 2 οὐ γὰρ οἶδ’ ὅπως ἡδόμεθα
πάντες λαθρηδὰ καὶ πρὸς τὸ οὖς λεγόμενα καὶ
μεστὰ ὑπονοίας ἀκούοντες· 3 οἶδα γοῦν τινας οὕτως
ἡδέως γαργαλιζομένους τὰ ὦτα ὑπὸ τῶν διαβολῶι
ὥσπερ τοὺς πτεροῖς κνωμένοιυς. 1 παίουσι Basle ed. of 1563: καίουσι MSS. 2 ἑλκόμενον ? A.M.H. 3 Text Du Soul: λαθρηδὰ καὶ πρὸς τὰς λεγομένας καὶ μεστὰς
ὑπονοίας ἀκούοντες (ἀκοάς) MSS.: καὶ πρὸς τὰς λαθρηδὰ λεγομένας
καὶ μεστὰς ὑπονοίας ἀκοάς Jacobitz.  Ἐπειδὰν τοίνυν ὑπὸ τούτων ἀπάντων συμμαχούμενοι 22
προσπέσωσι, κατὰ κράτος αἰροῦσιν,
οἶμαι, καὶ οὐδὲ δυσχερὴς ἡ νίκη γένοιτʼ ἂν μηδενὸς
ἀντιπαραταττομένου μηδὲ ἀμυνομένου τὰς προσβολάς,
ἀλλὰ τοῦ μὲν ἀκούοντος ἑκόντος ἑαυτὸν
ἐνδιδόντος, τοῦ διαβαλλομένου δὲ τὴν ἐπιβουλὴν
ἀγνοοῦντος· ὥσπερ γὰρ ἐν νυκτὶ πόλεως ἀλούσης
καθεύδοντες οἱ διαβαλλόμενοι φονεύονται.  Καὶ τὸ παντων οἴκτιστον, ὁ μὲν οὐκ εἰδὼς τὰ 23
γεγενημένα προσέρχεται τῷ φίλῳ φαιδρὸς ἅτε
μηδὲν ἑαυτῷ φαῦλον συνεπιστάμενος καὶ τὰ
συνήθη λέγει καὶ ποιεῖ, παντὶ τρόπῳ ὁ ἄθλιος
ἐνηδρευμένος· ὁ δὲ ἢν μὲν ἔχῃ τι γενναῖον καὶ
ἐλεύθερον καὶ παρρησιαστικόν, εὐθὺς ἐξέρρηξε τὴν
ὀργὴν καὶ τὸν θυμὸν ἐξέχεε, καὶ τέλος τὴν ἀπολογίαν  προσιέμενος ἔγνω μάτην κατὰ τοῦ φίλου 24
παρωξυμμένος. ἢν δὲ ἀγεννέστερος καὶ ταπεινότερος,
προσίεται μὲν καὶ προσμειδιᾷ τοῖς χείλεσιν
ἄκροις, μισεῖ δὲ καὶ λάθρᾳ τοὺς ὀδόντας διαπρίει
καί, ὡς ὁ ποιητής φησι, βυσσοδομεύει τὴν ὀργήν.
οὗ δὴ ἐγὼ οὐδὲν οἶμαι ἀδικώτερον οὐδὲ δουλοπρεπέστερον,
ἐνδακόντα τὸ χεῖλος ὑποτρέφειν τὴν
χολὴν καὶ τὸ μῖσος ἐν αὑτῷ κατάκλειστον αὔξειν
ἕτερα μὲν κεύθοντα ἐνὶ φρεσίν, ἄλλα δὲ λέγοντα
καὶ ὑποκρινόμενον ἱλαρῷ καὶ κωμικῷ τῷ προσώπῳ
μάλα περιπαθῇ τινα καὶ ἰοῦ γέμουσαν τραγῳδίαν.
Μάλιστα δὲ τοῦτο πάσχουσιν, ἐπειδὰν πάλαι
φίλος ὁ ἐνδιαβάλλων δοκῶν εἶναι τῷ ἐνδιαβαλλομένῳ
ποιῆται ὅμως· τότε γὰρ οὐδὲ φωνὴν  Εἰσὶ δέ τινες οἳ κἂν μάθωσιν ὕστερον ἀδίκως 25
διαβεβλημένους παρʼ αὐτοῖς τοὺς φίλους, ὅμως
ἰπʼ αἰσχύνης ὧν ἐπίστευσαν οὐδʼ ἔτι προσίεσθαι
οὐδὲ προσβλέπειν τολμῶσιν αὐτοῖς ὥσπερ ἠδικημένοι,
ὅτι μηδὲν ἀδικοῦντας ἐπέγνωσαν.  Τοιγαροῦν πολλῶν κακῶν ὁ βίος ἐπλήσθη ὑπὸ 26
τῶν οὕτω ῥᾳδίως καὶ ἀνεξετάστως πεπιστευμένων
διαβολῶν. ἡ μὲν γὰρ Ἄντεια  τεθναίης (φησίν), ὦ Προῖτʼ, ἢ κάκτανε Βελλεροφόντην, ὅς μʼ ἔθελεν φιλότητι μιγήμεναι οὐκ ἐθελούσῃ  Ναί, φήσει τις· ἀλλʼ ἀξιόπιστός ἐστιν ἐνίοτε 27
ὁ διαβάλλων ἀνὴρ τά τε ἄλλα δίκαιος καὶ συνετὸς
εἶναι δοκῶν, καὶ ἐχρῆν προσέχειν αὐτῷ ἅτε μηδὲν
ἂν τοιοῦτο κακουργήσαντι. ἆρʼ οὖν τοῦ Ἀριστείδου
ἔστι τις δικαιότερος; ἀλλʼ ὅμως κἀκεῖνος
συνεστη ἐπὶ τὸν Θεμιστοκλέα καὶ συμπαρώξυνε
τὸν δῆμον, ἧς, φασίν, ἐκεῖνος πολιτικῆς φιλοτιμίας
ὑποκεκνισμένος.1 δίκαιος μὲν γὰρ ὡς πρὸς τοὺς
ἄλλους Ἀριστείδης, ἄνθρωπος δὲ καὶ αὐτὸς ἦν καὶ
χολὴν εἶχε, καὶ ἠγάπα τινὰ καὶ ἐμίσει.  καὶ εἴ γε 28
ἀληθής ἐστιν ὁ περὶ τοῦ Παλαμήδους λόγος, ὁ
συνετώτατος τῶν Ἀχαιῶν κάν τοῖς ἄλλοις ἄριστος
τὴν ἐπιβουλὴν καὶ ἐνέδραν ὑπὸ φθόνου φαίνεται
συντεθεικὼς κατὰ ἀνδρὸς ὁμαίμου καὶ φίλου καὶ
ἐπὶ τὸν αὐτὸν κίνδυνον ἐκπεπλευκότος· οὕτως ἔμφυτον
ἅπασιν ἀνθρώποις ἡ περὶ τὰ τοιαῦτα ἁμαρτία.  τί γὰρ ἄν τις ἢ τὸν Σωκράτην λέγοι τὸν ἀδίκως 29
πρὸς τοὺς Ἀθηναίους διαβεβλημένον ὡς ἀσεβῇ 1 ὑποκεκνισμένος MSS. : ὕπο κεκνισμένος Guyet. The construction
is correctly explained in the scholia.  Τί οὖν χρὴ καὶ ποιεῖν τόν γε νοῦν ἔχοντα 30
ἢ ἀρετῆς ἢ ἀληθείας ἀμφισβητοῦντα; ὅπερ,
οἶμαι, καὶ Ὅμηρος ἐν τῷ περὶ Σειρήνων μύθῳ
ᾐνίξατο παραπλεῖν κελεύσας τὰς ὀλεθρίους ταύτας
τῶν ἀκουσμάτων ἡδονὰς καὶ ἀποφράττειν
τὰ ὦτα καὶ μὴ ἀνέδην αὐτὰ ἀναπεταννύειν τοῖς
πάθει προειλημμένοις, ἀλλʼ ἐπιστήσαντα ἀκριβῆ
θυρωρὸν τὸν λογισμὸν ἅπασι τοῖς λεγομένοις τὰ
μὲν ἄξια προσίεσθαι καὶ παραβάλλεσθαι, τὰ
φαῦλα δὲ ἀποκλείειν καὶ ἀπωθεῖν· καὶ γὰρ ἄν εἴη
γελοῖον τῆς μὲν οἰκίας θυρωροὺς καθιστάναι, τὰ
ὦτα δὲ καὶ τὴν διάνοιαν ἀνεῳγμένα ἐᾶν.  ἐπειδὰν 31
τοίνυν τοιαῦτα προσίῃ τις λέγων, αὐτὸ ἐφʼ ἑαυτοῦ
χρὴ τὸ πρᾶγμα ἐξετάζειν, μήτε ἡλικίαν τοῦ λέγοντος
ὁρῶντα μήτε τὸν ἄλλον βίον μήτε τὴν ἐν τοῖς λόγοις
ἀγχίνοιαν. ὅσῳ γάρ τις πιθανώτερος, τοσούτῳ ἐπιμελεστέρας
δεῖται τῆς ἐξετάσεως. οὐ δεῖ τοίνυν
πιστεύειν ἀλλοτρίᾳ κρίσει, μᾶλλον δὲ μίσει τοῦ
κατηγοροῦντος, ἀλλʼ ἑαυτῷ τὴν ἐξέτασιν φυλακτέον
τῆς ἀληθείας, ἀποδόντα καὶ τῷ διαβάλλοντι τὸν
φθόνον καὶ ἐν φανερῷ ποιησάμενον τὸν ἔλεγχον
τῆς ἑκατέρου διανοίας, καὶ μισεῖν οὕτω καὶ ἀγαπᾶν
τὸν δεδοκιμασμένον. πρὶν δὲ τοῦτο ποιῆσαι ἐκ
τῆς πρώτης διαβολῆς κεκινημένον, Ἡράκλεις, ὡς  ἀλλὰ τούτων ἁπαντων αἴτιον, ὅπερ ἐν 32
ἀρχῇ ἔφημεν, ἡ ἄγνοια καὶ τὸ ἐν σκότῳ που εἶναι
τὸν ἑκάστου τρόπον· ὡς εἴ γε θεῶν τις ἀποκαλύψειεν
ἡμῶν τοὺς βίους, οἴχοιτο ἂν φεύγουσα ἐς τὸ
βάραθρον ἡ διαβολὴ χώραν οὐκ ἔχουσα, ὡς ἂν
πεφωτισμένων τῶν πραγμάτων ὑπὸ τῆς ἀληθείας.