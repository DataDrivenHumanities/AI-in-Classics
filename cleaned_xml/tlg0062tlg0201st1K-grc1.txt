   ΠΡΟΜΗΘΕΥΣ   ΕΡΜΗΣ 1 Ὁ μὲν Καύκασος, ὦ Ἥφαιστε, οὗτος, ᾧ τὸν
 ἄθλιον τουτονὶ Τιτᾶνα προσηλῶσθαι δεήσει·
 περισκοπῶμεν δὲ ἤδη κρημνόν τινα ἐπιτήδειον,
 εἴ πον τῆς χιόνος τι γυμνόν ἐστιν, ὡς βεβαιότερον
 καταπαγείη τὰ δεσμὰ καὶ οὗτος ἅπασι περιφανὴς
 εἴη κρεμάμενος.  ΗΦΑΙΣΤΟΣ Περισκοπῶμεν, ὦ Ἑρμῆ· οὔτε γὰρ ταπεινὸν
 καὶ πρόσγειον ἐσταυρῶσθαι χρή, ὡς μὴ ἐπαμύνοιεν
 αὐτῷ τὰ πλάσματα αὐτοῦ οἱ ἄνθρωποι,
 οὔτε μὴν κατὰ τὸ ἄκρον,—ἀφανὴς γὰρ ἂν εἴη τοῖς
 κάτω — ἀλλʼ εἰ δοκεῖ κατὰ μέσον ἐνταῦθά που
 ὑπὲρ τῆς φάραγγος ἀνεσταυρώσθω ἐκπετασθεὶς
 τὼ χεῖρε ἀπὸ τουτουὶ τοῦ κρημνοῦ πρὸς τὸν
 ἐναντίον.  ΕΡΜΗΣ Εὖ λέγεις· ἀπόξυροί τε γὰρ αἱ πέτραι καὶ
 ἀπρόσβατοι πανταχόθεν, ἠρέμα ἐπινενευκυῖαι,
 καὶ τῷ ποδὶ στενὴν ταύτην ὁ κρημνὸς ἔχει τὴν
 ἐπίβασιν, ὡς ἀκροποδητὶ μόλις ἑστάναι, καὶ ὅλως
 ἐπικαιρότατος ἂν ὁ σταυρὸς γένοιτο. μὴ μέλλε
 οὖν, ὦ Προμηθεῦ, ἀλλʼ ἀνάβαινε καὶ πάρεχε
 σεαυτὸν καταπαγησόμενον πρὸς τὸ ὄρος.   ΠΡΟΜΗΘΕΥΣ 2 Ἀλλὰ κἂν ὑμεῖς γε, ὦ Ἥφαιστε καὶ Ἑρμῆ,
 κατελεησατέ με παρὰ τὴν ἀξίαν δυστυχοῦντα.  ΕΡΜΗΣ Τοῦτο φής, ὦ Προμηθεῦ, ἀντὶ σοῦ ἀνασκολοπισθῆναι   ΠΡΟΜΗΘΕΥΣ 3 Ὦ Κρόνε καὶ Ἰαπετὲ καὶ σὺ ὦ μῆτερ, οἷα
 πέπονθα ὁ κακοδαίμων οὐδὲν δεινὸν εἰργασμένος.  ΕΠΜΗΣ Οὐδέν, ὦ Προμηθεῦ, δεινὸν εἰργάσω, ὅς πρῶτα
 μὲν τὴν νομὴν τῶν κρεῶν ἐγχειρισθεὶς οὕτως ἄδικον
 ἐποιήσω καὶ ἀπατηλήν, ὡς σαυτῷ μὲν τὰ
 κάλλιστα ὑπεξελέσθαι, τὸν Δία δὲ παραλογίσασθαι
 ὀστᾶ “ καλύψας ἄργετι δημῷ”; μέμνημαι
 γὰρ Ἡσιόδου νὴ Διʼ οὕτως εἰπόντος· ἔπειτα δὲ
 τοὺς ἀνθρώπους ἀνέπλασας, πανουργότατα ζῷα,
 καὶ μάλιστά γε τὰς γυναῖκας· ἐπὶ. πᾶσι δὲ τὸ
 τιμιώτατον κτῆμα τῶν θεῶν τὸ πῦρ κλέψας, καὶ
 τοῦτο ἔδωκας τοῖς ἀνθρώποις; τοσαῦτα δεινὰ
 εἰργασμένος φὴς μηδὲν ἀδικήσας δεδέσθαι; 1 ἀντὶ σοῦ ἀνασκολοπίσθῆναι Hemsterhuys: τὸ κατελεήσατε
 ἀντὶ σοῦ (τοῦ γ) ἀνασκολοπισθῆναι MSS. 3 αὕτη Jensius: αὐτή MSS.   ΠΡΟΜΗΘΕΥΣ 4 Ἔοικας, ὦ Ἑρμῆ, καὶ σὺ κατὰ τὸν ποιητὴν
 “ἀναίτιον αἰτιάασθαι,” ὃς τὰ τοιαῦτά μοι προφέρεις,
 ἐφʼ οἷς ἔγωγε τῆς ἐν πρυτανείῳ σιτήσεως
 εἰ τὰ δίκαια ἐγίγνετο, ἐτιμησάμην ἂν ἐμαυτῷ.
 εἰ γοῦν σχολή σοι, ἡδέως ἂν καὶ δικαιολογησαίμην
 ὑπὲρ τῶν ἐγκλημάτων, ὡς δείξαιμ ἄδικα
 ἐγνωκότα περὶ ἡμῶν τὸν Δία· σὺ δὲ—στωμύλος
 γὰρ εἶ καὶ δικανικός—ἀπολόγησαι ὑπὲρ αὐτοῦ
 ὡς δικαίαν τὴν ψῆφον ἔθετο, ἀνεσταυρῶσθαί
 με πλησίον τῶν Κασπίων τούτων πυλῶν ἐπὶ τοῦ
 Καυκάσου, οἴκτιστον θέαμα πᾶσι Σκύθαις.  ΕΠΜΗΣ Ἕωλον μέν, ὦ Προμηθεῦ, τὴν ἔφεσιν ἀγωνιῇ
 καὶ ἐς οὐδὲν δέον· ὅμως δʼ οὖν λέγε· καὶ γὰρ
 ἄλλως περιμένειν ἀναγκαῖον, ἕστʼ ἂν ὁ ἀετὸς
 καταπτῇ ἐπιμελησόμενός σου τοῦ ἥπατος. τὴν
 ἐν τῷ μέσῳ δὴ ταύτην σχολὴν καλῶς ἂν ἔχον
 εἴη   ΠΡΟΜΗΘΕΥΕ 5 Πρότερος οὖν, ὦ Ἑρμῆ, λέγε, καὶ ὅπως μου ὡς
 δεινότατα. κατηγορήσῃς μηδὲ καθυφῇς τι τῶν
 δικαίων τοῦ πατρός. σὲ δέ, ὦ Ἥφαιστε, δικαστὴν
 ποιοῦμαι ἔγωγε.  ΗΦΑΙΣΤΟΣ Μὰ Δί᾿ , ἀλλὰ κατήγορον ἀντὶ δικαστοῦ ἴσθι 1 ἔχον εἴη Jacobitz: ἔχων εἴη, εἴη ἔχον MSS.  ΠΡΟΜΗΘΕΥΣ Οὐκοῦν διελόμενοι τὴν κατηγορίαν, σὺ μὲν
 περὶ τῆς κλοπῆς ἤδη σύνειρε, ὁ Ἑρμῆς δὲ τὴν
 κρεανομίαν καὶ τὴν ἀνθρωποποιίαν αἰτιάσεται·
 ἄμφω δὲ τεχνῖται καὶ εἰπεῖν δεινοὶ ἐοίκατε εἶναι.  ΗΦΑΙΣΤΟΣ Ὁ Ἑρμῆς καὶ ὑπὲρ ἐμοῦ ἐρεῖ· ἐγὼ γὰρ οὐ
 πρὸς λόγοις τοῖς δικανικοῖς εἰμι, ἀλλʼ ἀμφὶ τὴν
 κάμινον ἔχω τὰ πολλά· ὁ δὲ ῥήτωρ τε ἐστι καὶ
 τῶν τοιούτων οὐ παρέργως μεμέληκεν αὐτῷ.  ΠΡΟΜΗΘΕΥΣ Ἐγὼ μὲν οὐκ ἄν ποτε ᾤμην καὶ περὶ τῆς κλοπῆς
 τὸν Ἑρμῆν ἐθελῆσαι ἂν εἰπεῖν οὐδὲ ὀνειδιεῖν μοι τὸ
 τοιοῦτον ὁμοτέχνῳ ὄντι. πλὴν ἀλλʼ εἰ καὶ τοῦτο,
 Μαίας παῖ, ὑφίστασαι, καιρὸς ἤδη περαίνειν τὴν
 κατηγορίαν.   ΕΡΜΗΣ 6 Πάνυ γοῦν, ὦ Προμηθεῦ, μακρῶν δεῖ λόγων καὶ
 ἱκανῆς τινος παρασκευῆς ἐπὶ τὰ σοὶ πεπραγμένα,
 οὐχὶ δὲ ἀπόχρη μόνα τὰ κεφάλαια εἰπεῖν τῶν
 ἀδικημάτων, ὅτι ἐπιτραπέν σοι μοιρᾶσαι τὰ κρέα
 σαυτῷ μὲν τὰ κάλλιστα ἐφύλαττες, ἐξηπάτας δὲ
 τὸν βασιλέα, καὶ τοὺς ἀνθρώπους ἀνέπλασας,
 οὐδὲν δέον, καὶ τὸ πῦρ κλέψας παῤ ἡμῶν ἐκόμισας
 ἐς αὐτούς· καί μοι δοκεῖς, ὦ βέλτιστε, μὴ συνιέναι
 ἐπὶ τοῖς τηλικούτοις πάνυ φιλανθρώπου τοῦ Διὸς
 πεπειραμένος. εἰ μὲν οὖν ἔξαρνος εἶ μὴ εἰργάσθαι
 αὐτά, δεήσει καὶ διελέγχειν καὶ ῥῆσίν τινα μακρὰν
 ἀποτείνειν καὶ πειρᾶσθαι ὡς ἔνι μάλιστα ἐμφανίζειν
 τὴν ἀλήθειαν· εἰ δὲ φὴς τοιαύτην πεποιῆσθαι   ΠΡΟΜΗΘΕΥΣ 7 Εἰ μὲν καὶ ταῦτα λῆρός ἐστιν εἴρηκας, εἰσόμθα
 μικρὸν ὕστερον· ἐγὼ δέ, ἐπείπερ ἱκανὰ φὴς
 εἶναι τὰ κατηγορημένα, πειράσομαι ὡς ἂν οἷός τε
 ὦ διαλύσασθαι τὰ ἐγκλήματα. καὶ τρῶτόν γε
 ἄκουσον τὰ περὶ τῶν κρεῶν. καίτοι, νὴ τὸν
 Οὐρανόν, καὶ νῦν λέγων αὐτὰ αἰσχύνομαι ὑπὲρ
 τοῦ Διός, εἰ οὕτω μικρολόγος καὶ μεμψίμοιρός
 ἐστιν, ὡς διότι μικρὸν ὀστοῦν ἐν τῇ μερίδι εὗρε,
 ἀνασκολοπισθησόμενον πέμπειν παλαιὸν οὕτω
 θεόν, μήτε τῆς συμμαχίας μνημονεύσαντα μήτε
 αὖ τὸ τῆς ὀργῆς κεφάλαιον ἡλίκον ἐστὶν ἐννοήσαντα
 καὶ ὡς μειρακίου τὸ τοιοῦτον, ὀργίζεσθαι
 καὶ ἀγανακτεῖν εἰ μὴ τὸ μεῖζον αὐτὸς λήψεται.  8 καίτοι τάς γε ἀπάτας, ὦ Ἑρμῆ, τὰς τοιαύτας σνμποτικὰς
 οὔσας οὐ χρή. οἶμαι, ἀπομνημονεύειν,
 ἀλλʼ εἰ καί τι ἡμάρτηται μεταξὺ εὐωχουμένων, παιδιὰν
 ἡγεῖσθαι καὶ αὐτοῦ ἐν τῷ συμποσίῳ καταλιπεῖν
 τὴν ὀργήν· ἐς δὲ τὴν αὔριον ταμιεύεσθαι τὸ
 μῖσος καὶ μνησικακεῖν καὶ ἕωλόν τινα μῆνιν διαφυλάττειν,
 ἄπαγε, οὔτε θεοῖς πρέπον οὔτε ἄλλως
 βασιλικόν· ἢν γοῦν ἀφέλῃ τις τῶν συμποσίων τὰς
 κομψείας ταύτας, ἀπάτην καὶ σκώμματα καὶ τὸ
 διασιλλαίνειν καὶ ἐπιγελᾶν, τὸ καταλειπόμενόν
 ἐστι μέθη καὶ κόρος καὶ σιωπή, σκυθρωπὰ καὶ
 ἀτερπῆ πράγματα καὶ ἥκιστα συμποσίῳ πρέποντα,
 ὥστε ἔγωγε οὐδὲ μνημονεύσειν εἰς. τὴν ὑστεραίαν  9 Τίθει δ᾿ ὅμως, ὦ  Ἑρμῆ, τὸ χαλεπώτερον, μὴ
 τὴν ἐπάττω μοῖραν ἀπονενεμηκέναι τῷ Διί, τὴν δ᾿
 ὅλην ὑφῃρῆσθαι· τί οὖν; διὰ τοῦτο ἐχρῆν, τὸ τοῦ
 λόγου, τῇ γῇ τὸν οὐρανὸν ἀναμεμῖχθαι καὶ δεσμὰ
 καὶ σταυροὺς καὶ Καύκασον ὅλον ἐπινοεῖν καὶ
 ἀετοὺς καταπέμπειν καὶ τὸ ἧπαρ ἐκκολάπτειν;
 ὅρα γὰρ μὴ πολλήν τινα ταῦτα κατηγορῇ τοῦ
 ἀγανακτοῦντος αὐτοῦ μικροψυχίαν καὶ ἀγένειαν
 τῆς γνώμης καὶ πρὸς ὀργὴν εὐχέρειαν. ἢ τί γὰρ
 ἂν ἐποίησεν οὗτος ὅλον βοῦν ἀπολέσας, εἰ κρεῶν
 ὀλίγων ἕνεκα τηλικαῦτα ἐργάζεται;  10 Καίτοι πόσῳ οἱ ἄνθρωποι εὐγνωμονέστερον διάκεινται
 ποὸς τὰ τοιαῦτα, οὓς εἰκὸς ἦν καὶ τὰ ἐς
 τὴν ὀργὴν ὀξυτέρους εἶναι τῶν θεῶν; ἀλλ᾿ ὅμως
 ἐκείνων οὐκ ἔστιν ὅστις τῷ μαγείρῳ σταυροῦ ἂν
 τιμήσαιτο, εἰ τὰ κρέα ἕψων καθεὶς τὸν δάκτυλον
 τοῦ ζωμοῦ τι περιελιχμήσατο ἢ ὀπτωμένων ἀποσπάσας
 τι κατεβρόχθισεν, ἀλλὰ συγγνώμην ἀπονέμουσιν
 αὐτοῖς· εἰ δὲ καὶ πάνυ ὀργισθεῖεν, ἢ
 κονδύλους ἐνέτριψαν ἢ κατὰ κόρρης ἐπάταξαν,
 ἀνεσκολοπίσθη δὲ οὐδεὶς παῤ αὐτοῖς τῶν τηλικούτων
 ἕνεκα.  Καὶ περὶ μὲν τῶν κρεῶν τοσαῦτα, αἰσχρὰ μὲν
 κἀμοὶ ἀπολογεῖσθαι, πολὺ δὲ αἰσχίω κατηγορεῖν
 11 ἐκείνῳ. περὶ δὲ τῆς πλαστικῆς καὶ ὅτι τοὺς ἀνθρώπους
 ἐποίησα, καιρὸς ἤδη λέγειν. τοῦτο δέ, ὦ 1 τηλικαῦτα Cobet: καὶ τηλικαῖ τα MSS.  12 Ἠν τοίνυν πάλαι—ῥᾷον γὰρ οὕτω δῆλον ἂν
 γένοιτο, εἴ τι ἠδίκηκα ἐγὼ μετακοσμήσας καὶ
 νεωτερίσας τὰ περὶ τοὺς ἀνθρώπους—ἦν οὖν τὸ
 θεῖον μόνον καὶ τὸ ἐπουράνιον γένος, ἡ γῆ δὲ
 ἄγριόν τι χρῆμα καὶ ἄμορφον, ὕλαις ἅπασα καὶ
 ταύταις ἀνημέροις λάσιος, οὔτε δὲ βωμοὶ θεῶν ἢ
 νεώς,—πόθεν γάρ 1 γάρ Sommerbrodt: γε β; δέ γ. 2 ἢ ξόανα A.M.H. ἀγάλματα (ἄγαλμα φ Ν) ἢ ξόανα (ξόανον γ)
 MSS. Cf. Timon 8.  13 καὶ δὴ κατὰ τὸν ποιητικὸν
 λόγον “γαῖαν ὕδει φύρας” καὶ διαμαλάξας
 ἀνέπλασα τοὺ ἀνθρώπους, ἔτι καὶ τὴν Ἀθηνᾶν
 παρακαλεσας συνεπιλαβέσθαι μοι τοῦ ἔργου,
 ταῦτά ἐστιν ἃ μεγάλα ἐγὼ τοὺς θεοὺς ἠδίκηκα.
 καὶ τὸ ζημίωμα ὁρᾷς ἡλίκον, εἰ ἐκ πηλοῦ ζῷα
 ἐποίησα καὶ τὸ τέως ἀκίνητον εἰς κίνησιν ἤγαγον·
 καί, ὡς ἔοικε, τὸ ἀπ᾿ ἐκείνου ἧττον θεοί εἰσιν οἱ
 θεοί, διότι καὶ ἐπὶ γῆς τινα θνητὰ ζῷα γεγένηται·
 οὕτω γὰρ δὴ καὶ ἀγανακτεῖ νῦν ὁ Ζεὺς ὥσπερ
 ἐλαττουμένων τῶν θεῶν ἐκ τῆς τῶν ἀνθρώπων
 γενέσεως, εἰ μὴ ἄρα τοῦτο δέδιε, μὴ καὶ οὗτοι
 ἑπανάστασιν  Ἀλλ᾿ ὅτι μὲν δὴ οὐδὲν ἠδίκησθε, ὦ Ἑρμῆ, πρὸς
 ἐμοῦ καὶ τῶν ἔργων τῶν ἐμῶν, δῆλον· ἢ σὺ δεῖξον
 κἂν ἕν τι μικρότατον, κἀγὼ σιωπήσομαι καὶ
 14 δίκαια ἔσομαι πεπονθὼς πρὸς ὑμῶν. ὅτι δὲ καὶ
 χρήσιμα ταῦτα γεγένηται τοῖς θεοῖς, οὕτως ἂν
 μάθοις, εἰ ἐπιβλέψειας ἅπασαν τὴν γῆν οὐκέτ᾿
 αὐχμηρὰν καὶ ἀκαλλῆ οὖσαν, ἀλλὰ πόλεσι καὶ
 γεωργίαις καὶ φυτοῖς ἡμέροις διακεκοσμημένην καὶ
 τὴν θάλατταν πλεομένην καὶ τὰς νήσους κατοικουμένας,
 ἁπανταχοῦ δὲ βωμοὺς καὶ θυςίας καὶ ναοὺς
 καὶ πανηγύρεις·  μεσταὶ δὲ Διὸς πᾶσαι μὲν ἀγυιαί, πᾶσαι δ᾿ ἀνθρώπων ἀγοραί. 1 ἐπανάστασι Fritzsche: ἀπόστασιν MSS.  15 Ἔτι δέ μοι, ὦ Ἐρμῆ, καὶ τόδε ἐννόησον, εἴ τι
 σοι δοκεῖ ἀγαθὸν ἀμάρτυρον, οἷον κτῆμα ἢ ποίημα
 ὃ μηδεὶς ὄψεται μηδὲ ἐπαινέσεται, ὁμοίως ἡδὺ καὶ
 τερπνὸν ἔσεσθαι τῷ ἔχοντι, πρὸς δὴ τί τοῦτʼ
 ἔφην; ὅτι μὴ γενομένων τῶν ἀνθρώπων ἀμάρτυρον
 συνέβαινε τὸ κάλλος εἶναι τῶν ὅλων, καὶ πλοῦτόν
 τινα πλουτήσειν ἐμέλλομεν οὔτε ὑπʼ ἄλλου τινὸς
 θαυμασθησόμενον οὔτε ἡμῖν αὐτοῖς ὁμοίως τίμιον·
 οὐδὲ γὰρ ἂν εἴχομεν πρὸς ὅ τι ἔλαττον παραθεωρῶμεν
 αὐτόν, οὐδʼ ἂν συνίεμεν ἡλίκα εὐδαιμονοῦμεν
 οὐχ ὁρῶντες ἀμοίρους τῶν ἡμετέρων τινάς·
 οὕτω γὰρ δὴ καὶ τὸ μέγα δόξειεν ἂν μέγα, εἰ τῷ
 μικρῷ παραμετροῖτο. ὑμεῖς δέ, τιμᾶν ἐπὶ τῷ
 πολιτεύματι τούτῳ δέον, ἀνεσταυρώκατέ με καὶ
 ταύτην μοι τὴν ἀμοιβὴν ἀποδεδώκατε τοῦ βουλεύματος.  16 Ἀλλὰ κακοῦργοί τινες, φής, ἐν αὐτοῖς καὶ
 μοιχεύουσι καὶ πολεμοῦσι καὶ ἀδελφὰς γαμοῦσι
 καὶ πατράσιν ἐπιβουλεύουσι. παῤ ἡμῖν γὰρ
 οὐχὶ πολλὴ τούτων ἀφθονία; καὶ οὐ δήπου διὰ
 τοῦτο αἰτιάσαιτʼ ἄν τις τὸν Οὐρανὸν καὶ τὴν Γῆν,
 ὅτι ἡμᾶς συνεστήσαντο. ἔτι καὶ τοῦτο ἴσως φαίης
 ἄν, ὅτι ἀνάγκη πολλὰ ἡμᾶς ἔχειν πράγματα ἐπιμελουμένους
 αὐτῶν, οὐκοῦν διά γε τοῦτο καὶ ὁ  17 ὃ δὲ
 μάλιστά με πνίγει τοῦτʼ ἐστίν, ὅτι μεμφόμενοι
 τὴν ἀνθρωποποιίαν καὶ μάλιστά γε τὰς γυναῖκας
 ὅμως ἐρᾶτε αὐτῶν καὶ οὐ διαλείπετε κατιόντες,
 ἄρτι μὲν ταῦροι, ἄρτι δὲ σάτυροι καὶ κύκνοι
 γενόμενοι, καὶ θεοὺς ἐξ αὐτῶν ποιεῖσθαι ἀξιοῦτε.
 Ἀλλ᾿  ἐχρῆν μέν, ἴσως φήσεις, ἀναπεπλάσθαι
 τοὺς ἀνθρώπους, ἄλλον δέ τινα τρόπον, ἀλλὰ μὴ
 ἡμῖν ἐοικότας· καὶ τί ἂν ἄλλο παράδειγμα τούτου
 ἄμεινον προεστησάμην, ὃ πάντως καλὸν ἠπιστάμην;
 ἢ ἀσύνετον καὶ θηριῶδες ἔδει καὶ ἄγριον
 ἀπεργάσασθαι τὸ ζῷον; καὶ πῶς ἢ θεοῖς
 ἔθυσαν ἢ τὰς ἄλλας ὑμῖν τιμὰς ἀπένειμαν οὐχὶ
 τοιοῦτοι γενόμενοι; ἀλλὰ ὑμεῖς, ὅταν μὲν ὑμῖν τὰς
 ἑκατόμβας προσάγωσιν, οὐκ οἰκνεῖτε, κἂν ἐπὶ τὸν
 Ὠκεανὸν ἐλθεῖν δέῃ “ μετʼ ἀμύμονας Αἰθιοπῆας·”
 τὸν δὲ τῶν τιμῶν ὑμῖν καὶ τῶν θυσιῶν αἴτιον
 ἀνεσταυρώκατε.  Περὶ μὲν οὖν τῶν ἀνθρώπων καὶ ταῦτα ἱκανά.
 18 ἤδη δὲ καὶ ἐπὶ τὸ πῦρ, εἰ δοκεῖ, μέτειμι καὶ τὴν
 ἐπονείδιστον ταύτην κλοπήν, καὶ πρὸς θεῶν
 τοῦτό μοι, ἀπόκριναι μηδὲν ὀκνήσας· ἔσθ’ ὅ τι
 ἡμεῖς τοῦ πυρὸς ἀπολωλέκαμεν, ἐξ οὗ καὶ παῤ
 ἀνρώποις ἐστιν; οὐκ ἂν εἴποις. αὕτη γάρ, οἶμαι,
 φύσις τουτουὶ τοῦ κτήματος, οὐδέν τι ἔλαττον 1 Text corrupt. I translate as if it read καὶ ὅλως. γίγνεται, εἰ καί τις ἄλλος αὐτοῦ μεταλάβοι· οὐ
 γὰρ ἀποσβέννυται ἐναυσαμένου τινός· φθόνος δὲ
 δὴ ἄντικρυς τὸ τοιοῦτο, ἀφʼ ὧν μηδὲν ὑμεῖς
 ἠδίκησθε, τούτων κωλύειν μεταδιδόναι τοῖς δεομένοις.
 καίτοι θεούς γε ὄντας ἀγαθοὺς εἶναι χρὴ
 καὶ “ δωτῆρας ἑάων” καὶ ἔξω φθόνον παντὸς
 ἑστάναι· ὅπου γε καὶ εἰ τὸ πᾶν τοῦτο πῦρ ὑφελόμενος
 κατεκόμισα ἐς τὴν γῆν μηδʼ ὅλως τι αὐτοῦ
 καταλιπών, οὐ μεγάλα ὑμᾶς ἠδίκουν· οὐδὲν γὰρ
 ὑμεῖς δεῖσθε αὐτοῦ μήτε ῥιγοῦντες μήτε ἕψοντες
 τὴν ἀμβροσίαν μήτε φωτὸς ἐπιτεχνητοῦ δεόμενοι.  19 οἱ δὲ ἄνθρωποι καὶ εἰς τὰ ἄλλα μὲν ἀναγκαίῳ
 χρῶνται τῷ πυρί, μάλιστα δὲ ἐς τὰς θυσίας, ὅπως
 ἔχοιεν κνισᾶν τὰς ἀγυιὰς καὶ τοῦ λιβανωτοῦ
 θυμιᾶν καὶ τὰ μηρία καίειν ἐπὶ τῶν βωμῶν. ὁρῶ
 δέ γε ὑμᾶς μάλιστα χαίροντας τῷ καπνῷ καὶ τὴν
 εὐωχίαν ταύτην ἡδίστην οἰομένους, ὁπόταν εἰς τὸν
 οὐρανὸν ἡ κνῖσα παραγένηται “ ἑλισσομένη περὶ
 καπνῷ.” ἐναντιωτάτη τοίνυν ἡ μέμψις αὕτη ἂν
 γένοιτο τῇ ὑμετέρᾳ ἐπιθυμίᾳ. θαυμάζω δὲ ὅπως
 οὐχὶ καὶ τὸν ἥλιον κεκωλύκατε καταλάμπειν
 αὐτούς· καίτοι πῦρ καὶ οὗτός ἐστι πολὺ θειότερόν
 τε καὶ πυρωδέστερον. ἢ κἀκεῖνον αἰτιᾶσθε ὡς
 σπαθῶντα ὑμῶν τὸ κτῆμα; Εἴρηκα. σφὼ δέ, ὦ Ἑρμῆ καὶ Ἥφαιστε, εἴ τι
 μὴ καλῶς εἰρῆσθαι δοκεῖ, διευθύνετε καὶ ἐξελέγχετε,   ΕΡΜΗΣ 20 Οὐ ῥᾴδιον, ὦ Προμηθεῦ, πρὸς οὕτω γενναῖον
 σοφιστὴν ἁμιλλᾶσθαι· πλὴν ἀλλὰ ὤνησο, διότι 1 ἐξελέγχετε Mehler; διελέγχετε, διεξελέγχετε MSS.  ΠΡΟΜΗΘΕΥΣ Ἐπιστάμην, ὦ Ἑρμῆ, καὶ ταῦτα μὲν καὶ ὅτι
 ἀπολυθήσομαι αὐθις οἶδα, καὶ ἤδη γέ τις ἐκ
 Θηβῶν ἀφίξεται σὸς ἀδελφὸς οὐκ εἰς μακρὰν
 κατατοξεύσων ὃν φὴς ἐπιπτήσεσθαί μοι τὸν ἀετόν.  ΕΡΜΗΣ Εἰ γὰρ γένοιτο, ὦ Προμηθεῦ, ταῦτα καὶ ἐπίδοιμί
 σε λελυμένον, κοινῇ σὺν ἡμῖν εὐωχούμενον, οὐ
 μέντοι καὶ κρεανομοῦντά γε.   ΠΡΟΜΗΘΕΥΣ 21 Θύρρει· καὶ συνευωχήσομαι ὑμῖν καὶ ὁ Ζεὺς
 λύσει με οὐκ ἀντὶ μικρᾶς εὐεργεσίας.  ΕΡΜΗΣ Τίνος ταύτης; μὴ γὰρ ὀκνήσῃς εἰπεῖν.  ΠΡΟΜΗΘΕΥΣ Οἰσθα, ὦ Ἑρμῆ, τὴν Θέτιν; ἀλλ᾿ οὐ χρὴ
 λέγειν· φυλάττειν γὰρ ἄμεινον τὸ ἀπόρρητον, ὡς
 μισθὸς εἴη καὶ λύτρα μοι ἀντὶ τῆς καταδίκης.  ΕΡΜΗΣ Ἀλλὰ φύλαττε, ὦ Τιτάν, εἰ τοῦτ᾿ ἄμενον.
 ἡμεῖς δὲ ἀπίωμεν, ὦ Ἥφαιστε· καὶ γὰρ ἤδη
 πλησίον οὑτοσὶ ὁ ἀετός. ὑπόμενε οὖν καρτερῶς·
 εἴη δέ γε ἤδη σοι τὸν Θηβαῖον ὃν φὴς τοξότην
 ἐπιφανὴναι, ὡς παύσειέ σε ἀνατεμνόμενον ὑπὸ τοῦ
 ὀρνέον. 1 δκκαίδεκα Dindorf; ἑξ καὶ δέκα MSS.